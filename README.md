# WebGraf 2021 Informatika verseny
WebGraf 2021 Informatika verseny

Az Eszterházy Károly Egyetem Informatikai Kara a 4 Campus Program – A felsőoktatásba való bekerülést elősegítő készségfejlesztő és kommunikációs programok megvalósítása, valamint az MTMI szakok népszerűsítése az Eszterházy Károly Egyetemen – nevű projektje keretében országos, ötfordulós informatikai versenyt rendez 3 fős csapatok részvételével. A versenyre elsősorban 11-12. évfolyamos diákok jelentkezését várjuk.

A verseny célja, hogy népszerűsítsük az informatikát, valamint hogy a kezdő, a webfejlesztés iránt érdeklődő diákokat megszólítsuk, ugyanakkor a már magasabb szinten álló fiatalok tehetséggondozását is elősegítsük az EFOP-3.4.4-16-2017-00024 projekt célkitűzéseinek megfelelően.

Információk a versenyről:

    A verseny témája: webfejlesztés, grafikus webalkalmazások.
    Mivel a webfejlesztés ezen a szinten nem része a középiskolai informatikai tananyagnak, a felkészüléshez a verseny honlapján tananyagokat és mintafeladatokat teszünk közzé.
    Regisztrációs időszak: 2021. október 11.-2021. október 25.
    Az egyes fordulók időpontjai:

    forduló: 2021. október 26. – 2021. november 8. (belépés után, alul a WebGráf2021 katetóriára kattintva)  Eredmények (ha nem sikerül, jobb gomb, link mentése másként)
    forduló: 2021. november 15. – 2021. november 28. (belépés után, alul a WebGráf2021 katetóriára kattintva) 
    forduló: 2021. november 29. – 2021. december 12. (belépés után, alul a WebGráf2021 katetóriára kattintva) 
    forduló: 2021. december 13. – 2021. december 21. (belépés után) 
    forduló (döntő): 2021+1. január 15., helyszíne: Eszterházy Károly Egyetem, 3300 Eger, Leányka út 4.

A döntőbe a legjobb X csapat juthat.

Nevezési díj: nincs.

A verseny díjazása: A döntőbe jutott csapatok tagjai a verseny szponzorai által felajánlott értékes díjakat (okosórák, táblagépek, MM utalványok, stb.) kapják ajándékba. Az első helyezett csapat tagjainak a díja: minden csapattagnak egy okosóra.

A jelentkezés menete:

1. A csapat egyik tagjának regisztrálnia kell az oldalon: link

2. A csapat egyik tagjának a regisztráció során megadott e-mail címmel és jelszóval be kell jelentkeznie az oldalra, majd jelentkeznie is kell a versenyre: link

3. A jelentkezés során meg kell adni a csapat nevét, a csapattagok nevét, születési évét, az iskola nevét és a felkészítő tanár nevét.

Az első forduló anyagát október 26-án tesszük közzé.
